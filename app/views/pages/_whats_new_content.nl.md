# Wat is er nieuw in het Energietransitiemodel?

### 1. Biomassa modellering verbeterd

De modellering van biomassa in het ETM is verbeterd in samenwerking met TKI Nieuw Gas, Gasunie, GasTerra en TNO. De inzet van biomassa is eenvoudiger en inzichtelijker gemaakt. Het is nu mogelijk om in één oogopslag te zien welke biomassastromen er in de regio zijn, zowel in het heden als voor gemaakte scenario’s. Daarnaast is ook de potentie voor verschillende biomassastromen onderzocht door TNO, waardoor te zien is hoeveel biomassa er voor Nederland en ook per regio beschikbaar is. Een ander belangrijk verbeterpunt is het toevoegen van **superkritische watervergassing (SCW)** en **vergassing van droge biomassa** voor groengas naast de vergistingstechnologie. Alle benodigde data over biomassa en conversietechnieken is aangepast en gedocumenteerd op onze [GitHub][biomass documentation] op basis van onderzoek door TNO.

[Ontdek hier alle verbeteringen rondom de inzet van biomassa in het ETM!][biomass slide]

-> ![](/assets/pages/whats_new/biomass_sankey_nl.png) <-

-> ![](/assets/pages/whats_new/biomass_potential_nl.png) <-

### 2. Nieuwe grootschalige elektriciteitsopslag technologieën toegevoegd

Voor de Integrale infrastructuurverkenning 3050 (II3050) van Netbeheer Nederland zijn twee grootschalige elektriciteitsopslag technologieën toegevoegd aan het ETM: **Ondergrondse Pomp Accumulatie Centrale (OPAC)** en **grootschalige batterijopslag**. Elektriciteitsoverschotten kunnen nu worden opgeslagen in deze technologieën en worden ingezet zodra er geen overproductie meer is. Daarbij kunnen de kosten voor deze technologieën worden aangepast om andere flexibiliteits opties te simuleren, zoals een valmeer.

[Bekijk hier de impact van deze nieuwe opslagtechnologieën op het elektriciteitsnetwerk!][flex slide]

-> ![](/assets/pages/whats_new/new_flex_options_nl.png) <-

### 3. Interactie met de PICO kaartapplicatie

Met de interactie tussen de PICO kaartapplicatie en het ETM is het nu ook mogelijk om de potenties voor wind op land ruimtelijk te verkennen voor verschillende geografische niveaus. Aan de hand van verschillende restricties kan rekening gehouden worden met de afstand tot de bebouwde omgeving, ligging van bestaande turbines, vliegvelden, infrastructuur, natuurgebieden en agrarisch gebied. Na het verkennen kan met een druk op de knop het schuifje voor het opgesteld vermogen van wind op land automatisch aangepast worden.

[Verken hier zelf de ruimtelijke impact van de potentie voor wind op land!][wind slide]

-> ![](/assets/pages/whats_new/pico_nl.png) <-

[biomass documentation]: https://github.com/quintel/documentation/blob/master/general/biomass.md

[biomass slide]: /scenario/supply/biomass/overview

[flex slide]: /scenario/flexibility/excess_electricity/order-of-flexibility-options

[wind slide]: /scenario/supply/electricity_renewable/wind-turbines
